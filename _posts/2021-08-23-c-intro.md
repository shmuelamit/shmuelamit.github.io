---
title: "מדריך C בעברית - מבוא"
category: ctuts
date: 2021-08-23 13:37:00
---

שלום לכל הקוראים! זהו הפוסט הראשון שלי ובסדרת הפוסטים הקרובה אני מתכנן לכתוב מדריך קצרצר לשפת התכנות C למתחילים לגמרי - זאת אומרת שלא צריך להגיע עם שום ידע מוקדם או נסיון בשביל להבין את הסדרה! או לפחות כך אני מקווה...

לפני שניכנס לתוך הפרטים אני אחלק מראש את הסדרה לחלקים הבאים כאשר לכל אחד יחולק פרק משל עצמו:
* שלום עולם! - התוכנה הראשונה שלכם
* משתנים ופעולות עליהם
* התניות ובקרת זרימה
* לולאות
* מערכים
* פלט וקלט
* פונקציות
* מצביעים
* מבנים
* הקצאת זיכרון דינאמית

נשמע הרבה! לפני שנתחיל להקליד על המקלדות ולהריץ את הקוד נצטרך קודם סביבת עבודה מתאימה - לשם כך נרים אחת לאוויר. אני אעבוד על מערכת לינוקס ששם יותר קל להתחיל לכתוב קוד בC אך המדריך הזה יכול להתאים גם למערכות Windows. אם אתם נמצאים במערכת ווינדוס ולא על לינוקס אתם יכולים להשתמש בVisual Studio ורוב הדוגמאות המובאות פה כנראה יעבדו אך אינני מבטיח כלום לגבי זה. אם אתם נורא רוצים להשתמש בלינוקס למרות שאתם על ווינדוס אתם יכולים [ליצור מכונה וירטואלית](https://youtu.be/YpWAbnPYtRk), [להשתמש בMinGW](https://people.eng.unimelb.edu.au/ammoffat/teaching/20005/Install-MinGW.pdf) או [להשתמש בWSL](https://youtu.be/tPiBn6A_vAs) כאשר אני ממליץ את האופציה של הWSL מכיוון ולדעתי היא הכי פשוטה ושימושית.

אתם עם חגורות? יופי כי עכשיו מתחילה הנסיעה. ובדרכנו נראה מראות נפלאים אך נצטרך להתחיל בשאלה החשובה מכל - מה זה תכנות? בבסיסו הרעיון של תכנות הוא תהליך של כתיבה פקודות למעבד של המחשב והמעבד יבצע את הפקודות הללו, אבל כתיבת הפקודות למעבד היא מתישה מכיוון והיא דורשת ידע מעמיק על איך המעבד עובד, איך להשתמש בפקודות שלו והעברת קוד למעבד אחר היא כמעט בלתי אפשרית ולכן בחיי היום יום לא נכתוב פקודות למעבד - *אבל אז איך המעבד יריץ את מה שאנחנו רוצים?*

זוהי שאלה מצויינת ולכן אנשים המציאו את הרעיון של *הקומפיילר* (או כפי שהאקדמיה ללשון קוראת לו - מהדר), לקומפיילר נתייחס כרגע כתוכנה קסומה הלוקחת טקסט מוזר שאנחנו כותבים והופכת אותו בצורה קסומה לפקודות אשר המעבד יכול להריץ. למרות שקיימים הרבה קומפיילרים בלינוקס לשם המדריך הזה נשתמש באחד פופולרי הנקרא gcc - המקבילה ה-Windowsית תהיה כפתור ההרצה הירוק בVisual Studio אך כדאי לא לשכוח את הקסמים שקורים מאחורי הקלעים! כדאי גם לדעת שלא כל שפות התכנות משתמשות ברעיון הזה של קומפילציה ולכן בשיחות חולין אסור להכליל את מה שכתוב פה לכל שפות התכנות אך זה מעבר לנושאים שאני מתכוון להציג כאן.

מתי שאני אומר שאנחנו לומדים C אז אנחנו לומדים מה להביא לקומפיילר כדי שיצור את פקודות המעבד המתאימות. **עכשיו הגיע הזמן להפסיק עם הדיבורים, להפשיל שרוולים ולצלול לתוך השפה!**

הפוסט הבא יהיה על התוכנה הבסיסית ביותר שידועה למדע כיום - שלום עולם!